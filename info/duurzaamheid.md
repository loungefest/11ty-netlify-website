---
title: DUURZAAMHEID
---
De organisatie van Loungefest maakt met dankbaarheid gebruik van het Oosterduinse meer als festivallocatie en vindt het belangrijk dat deze prachtige en natuurrijke omgeving zo min mogelijk belast wordt. Om dit voor elkaar te krijgen nemen wij diverse maatregelen. Onze focus ligt op duurzaam vervoer, groene energie, het recyclen van plastic en duurzame catering.

1. **Duurzaam vervoer**\
   Om de belasting op het milieu en de directe omgeving te beperken adviseren en stimuleren wij onze bezoekers zoveel mogelijk om van onze pendelservice gebruik te maken en met het OV of op de fiets te komen. Daarnaast proberen wij ons op het festivalterrein zoveel mogelijk te voet en met de fiets te verplaatsen.


2. **Energie**\
   Loungefest draait voor een deel op groene stroom. Deze stroom is afkomstig uit grote containers vol met batterijen die opgeladen zijn doormiddel van zonne- en windenergie. Door het slim inrichten van ons stroomplan wordt het energieverbruik zoveel mogelijk beperkt.


3. **Recyclen van plastic**\
   Om te voorkomen dat het plastic in de brandoven terecht komt, zorgen wij dat al het plastic van Loungefest apart wordt ingezameld en wordt gerecycled voor hergebruik. De plastic bekers die worden gebruikt op Loungefest zijn uitsluitend gemaakt van gerecycled plastic. Hierdoor beperken we het gebruik van fossiele grondstoffen en verminderen de CO2 uitstoot van het verwerken van ons afval.


4. **Duurzame catering**\
   De cateraars op Loungefest geven het eten uitsluitend mee in verpakkingen gemaakt van biomassa. Daarnaast bieden de cateraars zoveel mogelijk vegetarische producten aan. 

**Do you wanna be green and clean?!**

Wil je ons graag helpen om de impact van Loungefest op het milieu te verkleinen, help dan met: het scheiden van plastic op Loungefest in de daarvoor bestemde plastic afvalbakken of verzamel een meter bekers en lever die in voor een leuk cadeautje!