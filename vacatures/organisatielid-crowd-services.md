---
title: Organisatielid Crowd Services
metadata: Vacature organisatielid crowd services bij muziekfestival Loungefest in Noordwijkerhout
date: 2026-02-13T09:05:00.000Z
author: Anonymous
---

Wil jij ervoor zorgen dat de ongeveer 4000 bezoekers van Loungefest een optimaal weekend ervaren zonder zorgen? En wil jij altijd al jouw eigen muziekfestival organiseren? Lees dan snel verder.

Als **organisatielid 'Crowd Services'** draai je mee in de organisatie van Loungefest: een team van 20 enthousiaste creatievelingen tussen de 23 en 40 jaar, ieder met een eigen specialisme. Het gaat om een vrijwillige functie. We vergaderen één keer per maand met de hele organisatie. De 'zuil' Crowd Services zorgt ervoor dat bezoekers zonder zorgen bij het festivalterrein komen, hun veiligheid op het terrein is gewaarborgd, het terrein schoon is en er afstemming plaatsvindt met gemeente en veiligheidsdiensten. Er zijn voldoende doorgroeimogelijkheden binnen Loungefest om nog meer over het festival te leren en verantwoordelijkheid op te pakken.

## Wat ga je doen?
Jouw specialisme is 'organiseren' en richt zich op de bezoekers die een zo optimaal mogelijk weekend ervaren. Je krijgt alle ruimte om ideeën in te brengen en je functie zelf vorm te geven.

De taken tijdens en rondom de festivaldagen zijn:
- Samen met beveiligers, EHBO en reddingsbrigade zorgen voor een veilig festival.
- Pendelbussen coördineren.
- Verkeersregelaars coördineren en afstemming met omliggende bedrijven.
- Zorgen voor een goede toe- en afstroom van bezoekers naar het festivalterrein.
- Coördineren dat het veld schoon blijft.
- Locker dienst coördineren.
- Zorgen voor bebording op en rond het terrein.

**Voorbereiding:** Aan het einde van het jaar vinden de eerste vergaderingen plaats voor de nieuwe editie. Voor de editie van 2026 zul je samen optrekken met het organisatielid die momenteel verantwoordelijk is voor de zuil.

## Loungefest en Stichting NYCE
Stichting Noordwijkerhout Youth Cultural Events (N.Y.C.E.) is in 2012 opgericht en organiseert ieder jaar zonder winstoogmerk het muziek- en culturele festival genaamd Loungefest. In 2025 trok de elfde editie ongeveer 4000 bezoekers over twee dagen. Twintig organisatoren en ruim 200 vrijwilligers werken hier elk jaar aan mee aan het Oosterduinse Meer.

Missie: "Het muzikale en culturele aanbod in de regio verbreden en verdiepen met uitdagende programma's: lokaal talent, progressieve muziek, kunst, theater, dans, werelds eten en verrassende gekkigheid voor een jong en creatief publiek."

## Wie ben jij?
- Je hebt kennis van en ervaring met het organiseren van evenementen en/of je wilt je hier in ontwikkelen.
- Je krijgt energie van zaken organiseren en kunt op de festivaldagen snel schakelen tussen werkzaamheden.
- Je hebt affiniteit met muziek, cultuur en festivals.
- Je bent op zoek naar een leuke hobby in de vorm van vrijwilligerswerk.

## Wat krijg je?
- Een te gekke familie in de vorm van meer dan 200 vrijwilligers.
- Het jaarlijkse Loungefest vrijwilligersfeest.
- De mogelijkheid om jezelf persoonlijk te ontwikkelen en als professioneel festivalorganisator.
- Het ontwikkelen van ervaring als leidinggevende.
- Het organiseren van het gaafste festival van de Bollenstreek.

## Interesse?
Kun je aan niets anders meer denken? Stuur dan meteen je CV en korte motivatie naar **menno@loungefest.nl**. Ook voor vragen kun je hier terecht.
