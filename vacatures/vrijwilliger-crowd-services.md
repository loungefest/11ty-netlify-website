---
title: Vrijwilliger+ Crowd Services
metadata: Vrijwilliger+ Crowd Services bij muziekfestival Loungefest in Noordwijkerhout
date: 2024-10-25T10:30:59.942Z
author: Anonymous
---

Wil jij ervoor zorgen dat de ongeveer 5000 bezoekers van Loungefest een optimaal weekend ervaren zonder zorgen? En wil jij altijd al jouw eigen muziekfestival organiseren? Dat kan! Lees snel verder.

Als vrijwillger+ zal je vanuit de ‘zuil’ Crowd Services een belangrijke bijdrage leveren aan het muziekfestival Loungefest. Deze zuil zorgt ervoor dat bezoekers zonder zorgen bij het festivalterrein komen, hun veiligheid op het terrein is gewaarborgd, het terrein schoon is en er afstemming plaatsvindt met gemeente en veiligheidsdiensten. De rol is geheel op vrijwillige basis en dus zonder financiële vergoeding.

## Wat ga je doen?
Samen met het organisatielid die verantwoordelijk is voor ‘Crowd Services’ zul je verschillende taken op je nemen. Dit betekent in de aanloop naar het festival toe (vanaf begin 2025) op vaste dagen de voortgang bespreken en tijdens de festivaldagen zaken opstarten, uitzetten en coördineren. Op de festivaldagen (en enkele opbouw- en afbouw dagen) zullen jouw werkzaamheden continu veranderen, waardoor de bezoeker een optimaal weekend ervaart. Jouw specialisme is organiseren en de taken zijn:
- Samen met beveiligers, EHBO en reddingsbrigade zorgen voor een veilig festival.
- Pendelbussen coördineren.
- Verkeersregelaars coördineren en afstemming met omliggende bedrijven.
- Zorgen voor een goede toe- en afstroom van bezoekers naar het festivalterrein.
- Coördineren dat het veld schoon blijft.
- Locker dienst coördineren.
- Zorgen voor bebording op en rond het terrein.

Verder zijn er voldoende doorgroeimogelijkheden binnen Loungefest om nog meer over het festival te leren en verantwoordelijkheid op te pakken.


## Loungefest en Stichting NYCE
Stichting Noordwijkerhout Youth Cultural Events (N.Y.C.E.) is in 2012 opgericht en organiseert ieder jaar zonder winstoogmerk het muziek- en cultureel festival genaamd Loungefest. In 2024 heeft de tiende editie plaatsgevonden waar, verspreid over twee dagen, ongeveer 5000 bezoekers op af zijn gekomen. Twintig organisatoren werken hier het hele jaar op vrijwillige basis aan. Daarnaast zetten meer dan 200 vrijwilligers zich ieder jaar keihard in voor Loungefest. Samen creëren we een legendarisch festival en een fantastische ervaring aan het Oosterduinse meer. Naast het hebben van onderling plezier, ontwikkelmogelijkheden en een gevoel van trots willen wij het volgende bereiken:

“Het muzikale en culturele aanbod in de regio verbreden en verdiepen via uitdagende programmaonderdelen. In andere woorden (lokaal) talent, progressieve muziek, kunst, theater, dans, werelds eten en diverse gekkigheid voor een jong, breed en creatief uitgaanspubliek.”


## Wie ben jij?
- Je hebt kennis van en ervaring met het organiseren van evenementen en/of je wilt je hier in ontwikkelen.
- Je krijgt energie van zaken organiseren en kunt op de festivaldagen snel schakelen tussen werkzaamheden.
- Je hebt affiniteit met muziek, cultuur en festivals.
- Je bent op zoek naar een leuke hobby in de vorm van vrijwilligerswerk.


## Wat krijg je?
- Een te gekke familie in de vorm van meer dan 200 vrijwilligers.
- Het jaarlijkse Loungefest vrijwilligersfeest.
- De mogelijkheid om jezelf persoonlijk te ontwikkelen en als professioneel festivalorganisator. 
- Het ontwikkelen van ervaring als leidinggevende. 
- Het organiseren van het gaafste festival van de Bollenstreek.


## Reageren
Stuur een korte motivatie en CV naar info@loungefest.nl.
Heb je eerst nog vragen? Stuur een mail naar menno@loungefest.nl
