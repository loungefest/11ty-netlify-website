---
title: Vrijwilliger Marketing en Vormgeving
metadata: Vacature Vrijwilliger Marketing en Vormgeving bij muziekfestival Loungefest in Noordwijkerhout
date: 2024-10-25T10:30:59.942Z
author: Anonymous
---

Ben jij thuis in het plaatsen van sociale media uitingen en heb je affiniteit met (grafisch) ontwerp? Dan zoekt de Marketing & Vormgeving groep (MaVo) van Loungefest jou!

## Wat ga je doen?
- Je bent verantwoordelijk voor het plaatsen van posts, stories en andere sociale media uitingen
- Je gaat hiervoor de sociale media content kalender van MaVo met hulp van de ontwerpers vertalen naar uitingen
- Je denkt mee over het ‘merk’ Loungefest en hoe we deze het beste neer kunnen zetten op de kanalen

## 

## Loungefest en Stichting NYCE
Stichting Noordwijkerhout Youth Cultural Events (N.Y.C.E.) is in 2012 opgericht en organiseert ieder jaar zonder winstoogmerk het muziek- en cultureel festival genaamd Loungefest. In 2024 heeft de tiende editie plaatsgevonden waar, verspreid over twee dagen, ongeveer 5000 bezoekers op af zijn gekomen. Twintig organisatoren werken hier het hele jaar op vrijwillige basis aan. Daarnaast zetten meer dan 200 vrijwilligers zich ieder jaar keihard in voor Loungefest. Samen creëren we een legendarisch festival en een fantastische ervaring aan het Oosterduinse meer. Naast het hebben van onderling plezier, ontwikkelmogelijkheden en een gevoel van trots willen wij het volgende bereiken:

“Het muzikale en culturele aanbod in de regio verbreden en verdiepen via uitdagende programmaonderdelen. In andere woorden (lokaal) talent, progressieve muziek, kunst, theater, dans, werelds eten en diverse gekkigheid voor een jong, breed en creatief uitgaanspubliek.”


## Wie ben jij?
- Je bent geïnteresseerd in communicatie en op de hoogte van wat er speelt op het gebied van sociale media
- Je weet goed hoe instagram, Facebook en TikTok werken
- Je bent flexibel en hebt van februari t/m juli zo ongeveer elke week korte tijd beschikbaar om een post of story op de kanalen van het festival te plaatsen

## Wie of wat is de MAVO groep?
- Een gevarieerde groep ontwerpers en creatievelingen die samen nadenken over hoe Loungefest het best op de kaart gezet kan worden
- Er zijn verschillende expertises binnen de groep: ontwerpers, strategen, website specialisten, ervaringsdeskundigen, noem maar op!
- Thomas Pieterse, Lars van Zuilekom, Roosje Houwaart, Dave Hoeks, Kylie van der Molen, Meike Aartman en Juliette Zegers


## Wat krijg je?
- Een te gekke familie in de vorm van meer dan 200 vrijwilligers.
- Een jaarlijks weekend weg met de organisatie.
- Het jaarlijkse Loungefest vrijwilligersfeest.
- De mogelijkheid om jezelf persoonlijk te ontwikkelen en als professioneel festivalorganisator.
- Het ontwikkelen van ervaring als leidinggevende.
- Het organiseren van het gaafste festival van de Bollenstreek.

## Reageren
Stuur je motivatie en CV naar juliette@loungefest.nl. Of app een korte motivatie naar Juliette op 0613349225 
