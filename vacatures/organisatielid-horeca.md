---
title: Organisatielid Horeca
metadata: Vacature organisatielid horeca bij muziekfestival Loungefest in Noordwijkerhout
date: 2026-02-13T09:05:00.000Z
author: Anonymous
---

Heb je passie voor horeca, bier en goed eten? Altijd al willen meebouwen aan een écht muziekfestival? Dit is je kans.

Als **organisatielid Horeca** draai je mee in de organisatie van Loungefest: een team van 20 enthousiaste creatievelingen tussen de 23 en 40 jaar, ieder met een eigen specialisme. Je krijgt alle ruimte om ideeën in te brengen en je functie zelf vorm te geven. We vergaderen één keer per maand met de hele organisatie en één keer per maand met het Horeca & Sponsoring-team (de BaVo's: Bar, Voedsel en Sponsoring). De functie is vrijwillig.

## Wat ga je doen?
Jouw specialisme binnen Stichting NYCE wordt Horeca. Je houdt je bezig met:
- Het organiseren van de barren en foodtrucks
- De inkoop van drank en het regelen van materialen
- De samenwerking met leveranciers
- Het begeleiden van vrijwilligers achter de bar

Je doet dit nooit alleen: in de eerste jaren word je volledig ingewerkt door ervaren organisatoren. Tijdens het festival zorg je voor een vlotte verkoop, kwalitatief goed bier en een soepel draaiende horeca-operatie.

## Loungefest en Stichting NYCE
Stichting NYCE (Noordwijkerhout Youth Cultural Events) bestaat sinds 2012 en organiseert jaarlijks, zonder winstoogmerk, het muziek- en cultuurfestival Loungefest. In 2025 vond de elfde editie plaats, verspreid over twee dagen, met zo'n 4.000 bezoekers. Twintig organisatoren en ruim 200 vrijwilligers werken hier elk jaar keihard aan aan het Oosterduinse Meer.

Missie: "Het muzikale en culturele aanbod in de regio verbreden en verdiepen met uitdagende programma's: lokaal talent, progressieve muziek, kunst, theater, dans, werelds eten en verrassende gekkigheid voor een jong en creatief publiek."

## Wie ben jij?
- Je hebt horeca-ervaring of wil je hierin verder ontwikkelen.
- Sociale Hygiëne is een pré.
- Je hebt affiniteit met muziek, cultuur en festivals.
- Je zoekt een leuke, betekenisvolle hobby in de vorm van vrijwilligerswerk.

## Wat krijg je?
- Een fantastische familie van meer dan 200 vrijwilligers.
- Een jaarlijks weekend weg met de organisatie.
- Het befaamde Loungefest-vrijwilligersfeest.
- Ruimte voor professionele én persoonlijke ontwikkeling.
- Ervaring in leidinggeven en festivalorganisatie.
- De kans om het gaafste festival van de Bollenstreek mee te bouwen.

## Interesse?
Kun je aan niets anders meer denken? Stuur dan meteen je CV en motivatie naar **stijn@loungefest.nl**. Ook voor vragen kun je hier terecht, of stuur een appje naar **06-13593793**.
