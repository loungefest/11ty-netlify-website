---
title: Organisatielid Sponsoring
metadata: Vacature organisatielid sponsoring bij muziekfestival Loungefest in Noordwijkerhout
date: 2026-02-13T09:07:00.000Z
author: Anonymous
---

Heb je passie voor events, netwerken en merken? Altijd al willen meebouwen aan een écht muziekfestival? Dit is je kans.

## Quote van onze huidige sponsorboy - Ivar

"De organiserol voor Loungefest kwam per toeval in mijn leven. In eerste instantie had ik twijfel; je steekt er aanzienlijk tijd in op vrijwillige basis. Uiteindelijk heb ik het toch gedaan en dat is een van de beste keuzes uit mijn leven geweest. Ik heb mij enorm kunnen ontplooien op sociaal vlak én op zakelijk vlak. Ik heb veel mooie bedrijven gezien en fijne contacten gecreëerd met ondernemers. En bovenal staat natuurlijk het festival zelf. De op- en afbouw en de draaidagen zijn een groot feest. Ik kan eerlijk zeggen dat ik zelf vrienden voor het leven heb gemaakt, en daar ben ik heel dankbaar voor! En nu tijd, na 6 mooie jaren om het stokje over te dragen"

## De rol

Als **organisatielid Sponsoring** draai je mee in de organisatie van Loungefest: een team van 20 enthousiaste creatievelingen tussen de 23 en 40 jaar, ieder met een eigen specialisme. Je krijgt alle ruimte om ideeën in te brengen en je functie zelf vorm te geven. We vergaderen één keer per maand met de hele organisatie en één keer per maand met het Horeca & Sponsoring-team (de BaVo's: Bar, Voedsel en Sponsoring). De functie is vrijwillig.

## Wat ga je doen?

Jouw specialisme binnen Stichting NYCE wordt Sponsoring. Je houdt je bezig met:

- Het werven van sponsoren en partners
- Onderhouden van contacten met bestaande sponsoren
- Het uitwerken van sponsorpakketten en promotionele mogelijkheden
- Het zorgen voor een goede samenwerking tussen sponsoren en organisatie
- Je werkt nauw samen met de andere organisatoren en het team achter de schermen

Je doet dit nooit alleen: in de eerste jaren word je volledig ingewerkt door ervaren organisatoren. Tijdens het festival zorg je dat sponsoren een optimale ervaring hebben en dat alle afspraken soepel verlopen.

## Loungefest en Stichting NYCE

Stichting Noordwijkerhout Youth Cultural Events (N.Y.C.E.) is in 2012 opgericht en organiseert ieder jaar zonder winstoogmerk het muziek- en culturele festival genaamd Loungefest. In 2025 trok de elfde editie ongeveer 4000 bezoekers over twee dagen. Twintig organisatoren en ruim 200 vrijwilligers werken hier elk jaar aan mee aan het Oosterduinse Meer.

Missie: "Het muzikale en culturele aanbod in de regio verbreden en verdiepen met uitdagende programma's: lokaal talent, progressieve muziek, kunst, theater, dans, werelds eten en verrassende gekkigheid voor een jong en creatief publiek."

## Wie ben jij?

- Je hebt ervaring in sales, marketing of fondsenwerving, of wilt je hierin verder ontwikkelen.
- Je bent sociaal, communicatief sterk en houdt van netwerken.
- Je hebt affiniteit met muziek, cultuur en festivals.
- Je bent op zoek naar een leuke hobby in de vorm van vrijwilligerswerk.

## Wat krijg je?

- Een te gekke familie in de vorm van meer dan 200 vrijwilligers.
- Een jaarlijks weekend weg met de organisatie.
- Het befaamde Loungefest-vrijwilligersfeest.
- Ruimte voor professionele én persoonlijke ontwikkeling.
- Ervaring in projectmanagement en festivalorganisatie.
- De kans om het gaafste festival van de Bollenstreek mee te bouwen.

## Interesse?

Kun je aan niets anders meer denken? Stuur dan meteen een motivatie naar **ivar@loungefest.nl** of stuur een appje naar **06-43214630**. Ook voor vragen kun je hier terecht.
