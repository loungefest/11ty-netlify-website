---
name: PARKER FANS
genre: Indie Boogie Woogie
day: zaterdag
time: T.B.A.
youtube: https://www.youtube.com/watch?v=LXu3ZjGJs8Y
image: /static/img/by-sophie-korterus-korting-1-.jpg
---
Toen Kick en Sem Parker Fans oprichtten was het doel om muziek te maken om op te kunnen dansen zonder de noodzaak van een CDJ of XTC. Dus kochten ze een MPC drumcomputer en Thomas op de toetsen om hun nieuwe favoriete band te creëren. Met een mix van catchy melodieën en eindeloze grooves nodigt hun muziek iedereen uit om zich te verliezen in de nacht, middag, ochtend, avond of elk ander moment van de dag. Maar het liefst de nacht. Parker Fans straalt het hardst in de donkere, plakkerige clubs die open gaan wanneer het lokale poppodium sluit.

Ze brachten hun eerste EP 'Parker Fans' uit in 2023. Met die handvol nummers speelden ze twee tours in het Verenigd Koninkrijk, op Nederlandse festivals als Best Kept Secret, Into The Great Wide Open en Popronde, en ze openden voor Jungle By Night en Altın Gün. Tijdens deze shows vonden hun nummers een weg naar waar ze in de eerste plaats voor geschreven zijn. Volle zalen, groot of klein, die net iets harder blazen dan de DB-limiet officieel toestaat. Parker Fans is muziek gemaakt voor fans van LCD Soundsystem, Charli XCX en Alex G. Goed om naar te luisteren, nog beter om op te dansen.

In 2025 brengen ze hun tweede EP uit en de eerste single van die EP is 'Pool of Fish'. Daarover later meer.