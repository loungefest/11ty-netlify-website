---
name: DON MELODY CLUB
genre: Nederlandstalig
youtube: https://www.youtube.com/watch?v=dKElrXyR6iY&ab_channel=3voor12
---
‘Pure Donzin’ is het debuut solo album van de Amsterdamse Donald “Donny” Madjid - tevens bandlid van The  Mauskovic Dance Band. Tijdens een pandemie-geïnduceerde sabbatical van zijn normaal drukke tour schema maakte  Donny, bewapend met een 60’s drum machine als jam compagnon, het meeste van zijn vrije tijd door te  experimenteren met nieuwe geluiden die hij vervolgens thuis opnam. Met een orkest aan synths en strijkers neemt  Donny de luisteraar mee op een ritmedoos gedreven emotionele expeditie, dit alles begeleid door zijn warme tenor.  Het resultaat is het 9-nummer rijke album ‘Pure Donzin’, dat uitkomt op 30 april onder de artiesten naam Don  Melody Club. 

Waar veel anderen in zijn kringen inspiratie zoeken in geluiden die verder van huis afkomstig zijn, voelde Madjid  zich ook aangetrokken tot het eren van de Nederlandse literaire en muzikale traditie, in de voetsporen tredend van  zowel gevestigde, als minder bekende Nederlandse troubadours, waaronder Ramses Shaffy (een cover van 'Laat  Me' staat op het album) en Ronald Langestraat. Don liet zich inspireren door lyrisch dichterschap en begon voor  het eerst in zijn moedertaal te schrijven, waarbij hij op listige wijze teksten smeedde die hij met zijn rijke stem ten  gehore brengt, beladen met een oprechtheid die overkomt ongeacht of de luisteraar wel of niet de Nederlandse taal  verstaat. Deze intimiteit is evenwichtig in balans met synth- en drummachine-grooves, die doen denken aan de  Nederlandse New Wave-legendes Doe Maar: ‘ear worm pop hooks’ en aanstekelijke dansbare beats worden  moeiteloos versmolten met lyrische, mijmerende ballads. 

Een ode aan nachtelijke escapades in goed gezelschap, een ervaring zo schaars tijdens het jaar waarin het album  werd opgenomen, is de dansbare tweede single ‘Psychonauten' (release: 20 april). De track is een goed voorbeeld  van de synthese waar Donny zich op het album meester van heeft gemaakt: aanstekelijke, stuwende muzikale sferen  gecombineerd met een eerlijke, tekstuele recht-door-zee-attitude. De invloed van Donny’s nevenproject, The  Mauskovic Dance Band, en dan met name de door bas gedreven, hypnotiserende groove, is een kenmerkend geluid  dat Don in nieuwe richtingen leidt: dit horen we terug op ‘Veranderd’. Het is een anthem-achtig nummer,  doordrongen met West-Afrikaanse klanken uit de jaren 70, zoals snelle percussieve toetsarrangementen en  energieke achtergrondzang. Een voorbeeld van een meer ontspannen nummer op de plaat is de eerste single  ‘Isabel’ (release 25 maart), een onvervalst nostalgisch liefdeslied, verzachtend voor de sentimentele gelegenheden.