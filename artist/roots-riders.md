---
name: ROOTS RIDERS
genre: Roots Reggae
day: zaterdag
time: 17:00 - 18:00
youtube: https://www.youtube.com/watch?v=b_OSi4ex1EE
image: /static/img/rootsriders-groepselfie.jpg
---
<!--StartFragment-->Rootsriders treedt met hun Tribute2BobMarley liveshows sinds 2006 in de voetsporen van hun muzikale held. De Nederlands/Caribische band betoont eer aan Bob Marley, de legendarische reggaezanger die natuurlijk geen nadere introductie behoeft. Meer dan 500 keer trad deze band op; van Zuid-Afrika en Turkije tot aan de Verenigde Staten en natuurlijk in Nederland.

Rootsriders ontstond begin 2006 als eerbetoon aan Bob Marley. Het eerste grote optreden was op 11 mei 2006, toen samen met collega-artiesten de 25e sterfdatum van Bob Marley werd herdacht in de Melkweg.\
\
In 2016 deden  ze dit alweer 10 jaar en daar wilden ze graag bij stilstaan! 2016 is ook het jaar dat het album Rastaman Vibration 40 jaar terug het levenslicht zag, het enige album van Bob dat bij zijn leven de Amerikaanse top 10 haalde. Daarom gingen Rootsriders in 2016 met de Positive Vibration tour het hele land door. Bob Marley is aan Europa’s beste Marley tribute inmiddels wel toevertrouwd. Positive vibrations gegarandeerd dus! 

Intussen is de band een graag geziene en gehoorde act in heel Nederland en ver daarbuiten. Daarom trekt de jaarlijkse clubtour ook altijd volle zalen.

<!--EndFragment-->