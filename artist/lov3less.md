---
name: LOV3LESS
genre: Rock
day: zaterdag
time: 19:00 - 19:45
youtube: https://www.youtube.com/watch?v=LRN5lL4KhYg
image: /static/img/18_v2.jpg
---
Met trots introduceren wij powervrouw Love3less op het Adanses podium op 13 juli!

‘Lov3less brengt een eigentijds geluid waarbij gruizige fuzz-gitaren moeiteloos in elkaar worden gevlochten met elektronische synths. Frontvrouw Simone van Vugt voert je mee langs de verschillende uithoeken van haar binnenwereld; ze beproeft de tegenstrijdigheden van het leven en onderzoekt de scheidingslijn tussen lust en liefde. Lov3less verkent op sensuele wijze en met een haast ongepaste lichtheid de donkere randen van het innerlijke debat tussen goed en kwaad. 

Ze bezingt de alledaagse twijfels van een jongvolwassen vrouw in een mannenwereld, speelt slinks het spel van verleiding en zet zo de gangbare machtsverhoudingen op zijn kop. Lov3less stelt kwetsbaarheid centraal, maakt daarvan haar kracht en verleidt je schijnbaar naïef om toe te treden tot haar wereld middels broeierige popsongs met een rauw randje. Te eigenwijs om zich te binden aan één genre of muzikale stroming, begeeft Lov3less zich op nieuw terrein en creëert zo speels haar eigen sound.’