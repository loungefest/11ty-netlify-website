---
name: LE MOTAT
genre: "Nederlands "
day: zaterdag
time: 18:00-18:45
youtube: https://www.youtube.com/watch?v=GjBz9vjcQ_A
image: /static/img/motat-01.jpg
---
<!--StartFragment-->

LE MOTAT (A.K.A . Shenkie A.K.A. The Guilty Pleaser) is het alter ego van Tato Wesselo uit Rotterdam (1996). Op zoek naar de fijne lijn tussen genialiteit en slap geouwehoer schrijft en produceert hij nederlandstalige alternatieve popsongs met absurdistische trekjes zoals ‘’1 Uurtje Verliefd’’, ‘’De Mat’’ en ‘’Gooi JIJ je KOP ‘s IN ‘t IJS’’. Door het NRC werd zijn overtuigingskracht op ‘t Grasnapolsky Festival 2022 vergeleken met ‘’de Nederlandse Jack Black’’ en KINK noemde de podiumenergie van Wesselo ‘’een kruisbestuiving van Jett Rebel en Henny Vrienten’’. In zijn aankomende EP ‘’Goed Slecht’’ komt hij, door alles wat er gaande is in de wereld, in aanraking met zijn ondergesneeuwde emoties, maar voordat je jezelf met gevoelens confronteert is het natuurlijk van belang dat je jezelf eerst even meermaals bezat. Immers is dat het antwoord op de meeste problemen. Zo blijkt ook in z'n  single ‘’Naar de Klote’’. In de rest van zijn nog te verschijnen EP doet hij o.a. 'alsof de zon altijd schijnt' en vraagt hij zichzelf af waarom het zo moeilijk is om zichzelf te laten gaan in de bioscoop (lees: huilen), daarna breekt hij zijn hart, om er vervolgens achter te komen dat het uiteindelijk altijd weer goed komt, en daarna ook weer slecht. En daarna ook weer goed.

<!--EndFragment-->