---
name: 4B2M
genre: Rock
day: zaterdag
time: 18:45 - 19:45
youtube: https://www.youtube.com/watch?v=kSgfJLqUzlk
image: /static/img/4b2m.jpg
---
Broers Teun en Cas Hieltjes speelden samen in Go Back To The Zoo en St.Tropez.
Toen die laatste band stopte hadden ze, aldus Teun, een ‘epische nieuwe band’
nodig. Teun: ‘En wie bel je dan? Rocco en Jimmi.’ Geen slecht plan. Ook de
gebroeders Hueting zijn rocksterren. Rocco Hueting is de charismatische toetsenist
van De Staat, Jimmi is een waar jazzwonder op de drums en heeft zijn eigen band Jo
Goes Hunting. Het duurde zo’n 20 jaar na hun eerste ontmoeting in het
Sportfondsenbad Oost in Nijmegen voordat ze echt muziek zouden maken samen, in
de tussentijd bereikten ze met hun andere projecten al vele mijlpalen. Rocco was
met De Staat headliner op Lowlands en speelde in een uitverkochte AFAS Live,
terwijl Go Back To The Zoo hits had met singles zoals Electric en goud behaalde met
hun debuutalbum Benny Blisto. Jimmi won in 2015 de Erasmus Jazz Awards en
speelde met Jo Goes Hunting op Best Kept Secret.
Maar nu – vier succesvolle muzikale carrières later – is het moment eindelijk daar dat
ze samen muziek uitbrengen.